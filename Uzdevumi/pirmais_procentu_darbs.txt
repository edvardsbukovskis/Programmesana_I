Atbildes uz teorētiskajiem jautājumiem ir veicamas, izmantojot koda komentārus.
Lai iekomentētu rindiņu tiek izmantoti simboli "//".
Lai iekomentētu vairākas rindiņas var izmantot "/*" un "*/".
Darbs ir nododams vienā failā.

Teorētiskie jautājumi:

1. Iedomājies, ka veido spēles varoni. Kādus datu tipus Tu izmantotu, lai saglabātu varoņa vārdu, dzīvību skaitu un informāciju, vai viņam ir bruņas? Paskaidro savu izvēli katram no tiem.
2. Kā programma var "pieņemt lēmumus"? Īsi apraksti, kā darbojas if-else nosacījums un kādam mērķim izmanto else if.

Praktiskais uzdevums: 
Tu esi drosmīgs piedzīvojumu meklētājs, kurš atradis senu labirintu. Katrā labirinta istabā Tu atrodi monētas vai tās pazaudē! Tavs uzdevums ir uzrakstīt programmu, kas reģistrē Tavu atradumu.

Uzdevums:
Uzraksti C++ programmu, kas veic sekojošas darbības:
Sagaida lietotāju ar tekstu, piemēram: Esi sveicināts, dārgumu medniek! Kas Tev šoreiz gadījās ceļā?
Palūdz lietotājam ievadīt veselu skaitli (pozitīvu, negatīvu vai nulli). Šis skaitlis apzīmē atrastās vai zaudētās zelta monētas.

Izmantojot if-else if-else konstrukciju, programma pārbauda ievadīto skaitli:
Ja skaitlis ir lielāks par 0, programma izvada uz ekrāna: Apsveicu! Tu atradi [skaitlis] zelta monētas!
Ja skaitlis ir mazāks par 0, programma izvada: Ak, nē! Tu iekriti lamatās un pazaudēji [skaitlis] zelta monētas!
Ja skaitlis ir vienāds ar 0, programma izvada: Šī istaba bija tukša. Jāturpina meklējumi.


Teorētiskā daļa (Kopā 4 punkti)
1. jautājums: (2 punkti)
1p: Par katru ir izvēlēts un nosaukts atbilstošs C++ datu tips.
1p: Par katru izvēli ir sniegts loģisks paskaidrojums, kāpēc tieši šis datu tips ir piemērots.

2. jautājums: (2 punkti)
1p: Ir korekti un saviem vārdiem paskaidrots, kā darbojas if-else konstrukcija.
1p: Ir paskaidrots, kādam mērķim tiek izmantots else if.

Praktiskā daļa (Kopā 6 punkti)
Programmas pamats un datu ievade: (2 punkti)
1p: Programma ir pareizi strukturēta, tā kompilējas un darbojas bez kļūdām.
1p: Programma sagaida lietotāju ar ziņu un veiksmīgi nolasa lietotāja ievadīto veselo skaitli mainīgajā.

Nosacījumu loģika: (3 punkti)
1p: Ir pareizi izmantots if, lai pārbaudītu, vai skaitlis ir pozitīvs.
1p: Ir pareizi izmantots else if, lai pārbaudītu, vai skaitlis ir negatīvs.
1p: Ir pareizi izmantots else, lai apstrādātu gadījumu, kad skaitlis ir nulle.

Rezultāta izvade: (1 punkts)
1p: Programmas izvadītās ziņas katrā no trim gadījumiem (pozitīvs, negatīvs, nulle) atbilst uzdevumā dotajiem piemēriem, ieskaitot ievadītā skaitļa attēlošanu.

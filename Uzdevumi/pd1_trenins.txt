Teorijas jautājumi: 

Kas ir mainīgais? Aprakstiet, kā deklarēt un izmantot mainīgo programmā, kā arī kāda ir mainīgo loma programmēšanā. 

Kas ir nosacījuma operators? Aprakstiet, kā darbojas if-else nosacījums, un sniedziet piemēru. 

Kas ir cikls un kādas ir tā galvenās īpašības? Paskaidrojiet atšķirības starp while un for cikliem. 

Kas ir loģiskais operators? Paskaidrojiet AND, OR, un NOT operatorus un sniedziet piemēru, kā tos izmantot nosacījumos.

 
 

1. Uzdevums: Temperatūras klasifikācija (vidējs līmenis)
Uzdevums: Uzrakstiet programmu, kas analizē ievadīto temperatūras mērījumu (grādos pēc Celsija) un nosaka, vai tas ir auksts (zem 0°C), silts (0-20°C), vai karsts (virs 20°C). Programma izvada statistiku par temperatūras kategoriju.

Detalizēti norādījumi:

Lietotājam jāievada 10 temperatūras vērtības.
Programma pārbauda katru vērtību un klasificē to:
Auksts, silts vai karsts.

2. Uzdevums: Skaitļu spēle  

Uzdevums: Izveidojiet programmu, kas spēlē ar lietotāju "Uzminēt skaitli". Programma ģenerē nejaušu skaitli diapazonā no 1 līdz 100, un lietotājam ir jāuzmin šis skaitlis ar maksimāli 10 mēģinājumiem. 

Detalizēti norādījumi: 

Programma ģenerē nejaušu skaitli diapazonā no 1 līdz 100. 

Lietotājam ir jāmin, kāds ir šis skaitlis. 

Pēc katra mēģinājuma programma izvada, vai minētais skaitlis ir pārāk liels, pārāk mazs vai precīzs. 

Lietotājam ir 10 mēģinājumi, lai uzminētu skaitli. 

Ja lietotājs uzmin skaitli pareizi, programma izvada uzvaras ziņu un mēģinājumu skaitu. Ja pēc 10 mēģinājumiem skaitlis netiek uzminēts, programma izvada zaudējuma ziņu un pareizo skaitli. 

 

 
